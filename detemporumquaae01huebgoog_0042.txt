35

in Persarum fabula extat. Singula vero descriptionis momenta
sunt llaec: Themistocles dolo usus Xerxem incitat ad proelium
committendum cuius consilii insidias non perspiciens proelium
parari ille iubet, iussa autem facit exercitus. - Naves igitur
instruuntur ad proelium, tum Persarum classis navibus solutis
ad hostem proficiscitur. Graeci appropinquant, non timidi
illi sed alacri animo ct pugnandi cupiditate flagrantes.

Tum concurrunt utrimque naves et proelii diiudicatur for·
tuna Graecae cuiusdam navis felici victoria, cuius terrore per·
turbata Persarum acies mori praecipiti fugae se mandat

Capita huius descriptionis, exquibus cetera omnia pendent,
facili negotio invenies haec: Xerxis credulitatem atque temeri-
tatem, Persarum temerarium et superbum accessum, gloriosam
Graecorum primam victoriam, quam fuga hostium sequitur.

Ac trihus his capitibus rerum totidem respondent praesentia
historica: προφωνεῖ , πλέουσι, ἄποθραύει, ut Aeschyleo iam
perspiciatur eximia ars, qua tam accurate res singulas disposuerit
tamque facili modo quae potiora quaeque inferiora essent in·
dicaverit, ut admirabilis describendi variatio et gradatio efflo-
ruerit47).

Etiam pugnae in Psyttalea insula commissae descriptio si·
mili modo est instituta. Tres iterum partes distinguuntur.

Primum enim Xerxes iubet Psyttaleam insulam occupari,
Graeci vero facili negotio illos redigunt ad internecionem. Quo
facto Xerxes desperatione captus ipse fugae signum dat.

Totidem iterum respondent praesentia v. 450. πέμπει,
v. 465 παίουσι, κρεοκοποῦσι, v. 470. ἵησι. -

Iam sequitur fugae descriptio, Primum est quod fuga
suscipitur v. 481. uipereor φυγήν - tum quod in Strymone
transeundo toti exercitui interitus imminet v. 496. πήγνυσι,
tertium, quod superatur periculum illud extremum v. 501. περᾷ
κρυσταλλοπῆγα διὰ πόρου.

Itaque rerum initium, fastigium, exitum praesenti historico
egregie haud negaveris notatum.

47) df. Kiihner l. l. 5386, 6. „Dutch diesen Wechsel der Zoitformen
wird der historischen Erzthlung die grdsste Lehhaftigkcit der Dar-
stellung und die feinste Schattirung des Ausdrucks verliehen.“

 

